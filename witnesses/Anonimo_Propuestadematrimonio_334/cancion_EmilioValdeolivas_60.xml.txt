Venides, MInaya,e vos, Per Vermudoz.
 En pocas tierras a tales dos varones.
 Commo son las saludes de Alfons mio señor,
 si es pagado o reçibio el don.
 Dixo Minaya d’alma e de coraçon
 es pagado e davos su añor,
 lo quel rogava Alfons el de León
 de dar sues fijas a iffantes de Carrión.
 Quando lo oyó mio Çid el Campeador,
 una gran grand ora pensó e comidió
 de aqueste casamiento que semeja a vos.
 Lo que a vos ploguiere esso dezimos nos.
 Dixo Minaya, a vos dixo Alfons
 querer vos ye veer e darvos su amor,
 acordar vos yedes después a todo lo mejor,
 que vos vernié a vistas do oviéssedes sabor.
 Fabló mio Çid, plazme de coraçón,
 por darle grand ondra commo a rey e señor,
 sobre Tajo, que es unaagua mayor,
 ayamos vistas quando quisiesse el rey Alfons.
 Escriven cartas, bien las seelló,
 de coraçón se paga quando las vio,
 si yo bivo so allí iré sin falla,
 sean las vistas destas tres sedmanas.
 De un día es llegado antes el rey don Alfons.
 Quando vieron que vinie el buen Campeador
 reçebir lo salen con tan grand onor.
 Fabló mio Çid e dixo esta razón:
 Merçedvos pido a vos, mio natural señor
 assí estando, dédesme vuestra amor
 que lo oyan todos quantos aquí son.
 Dixo el rey: esto feré de alma e de coraçón,
 aquí vos perdono e dovos mi amor
 en todo mio reyno parte desde oy.
 Fabló mio Çid e dixo esta razón:
 Merçed yo lo reçibo, Alfons mio señor,
 gradéscolo a Dios del çielo e después a vos
 e a estas mesnadas que están a derredor.
 ¿Quién vido por Castiella tanta mula preçiada,
 tanto palafré e tanta buena arma,
 escudos blocados con oro e con plata,
 tanto buen pendón meter en buenas astas?
 Dixo el rey: quiero cometer un ruego a mio Çid el Campeador,
 vuestras fijas vos pido, don Elvira e doña Sol,
 las dedess por mugieres a ifantes de Carrión.
 Respuso el Çid: nn abría fijas casar
 ca non han grand hedad, de días pequeñas son,
 hyo las engendré amas e criásteslas vos,
 dadlas a qui quisiéredes vos, ca yo pagado so.
 Ensiéllanle a Bavieca, cuberturas le echavan,
 mio Çid salió sobrél, armas de fuste tomava,
 fizo una corrida, ésta fo tan estraña
 des día se preçió Bavieca en quant grant fo España.
